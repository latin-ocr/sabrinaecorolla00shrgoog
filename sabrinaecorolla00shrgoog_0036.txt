SABRINAE COROLLA.

Provida ue fasces et avitam nacta coronam
Sorte minor magna regia nympha foret.

Sic viguit, sic culta fuit, sic crevit in annos3
Edita sic miris formaqve mensqve modis.

Dulce decus patriae, Virgo, rosa sacra, virebasÍ¾
Laeserat et tenerum nulla procella caput:

Brachia te circum qvercus nativa tetendit,
Qvercus, amor superi dictaqve cura Dei.

Salve lux populo praesens, Victoria salve3
Cognatum patriae nunc qvoqve nomen habes.

Per tua coniurat, veluti per foedera, regnum
Nomina, vox turbam, vox tenet una duces.

Immemores belli veteris paullisper et irae
Insolitam iungunt ignis et unda fidem.

Altera qvod censent, ultro pars altera censent3
Raucaqve verboso Curia Marte vacat.

Te proceres alti, te plebs adversa salutat,
Divitibus carum pauperibusqve caput.

Tota suae faciem cognoverat Anglia natae,
Spesqve vel in cunis curaqve gentis eras:

In gremio populi vivit tua semper imago,
Qvemqve dedit praesens forma, calescit amor.

Sol veluti terris, eqvitat qvocumqve, vigorem
Spargit ab aethereis laetitiamqve rotis:

Sic qvoqve, qvos visit, regina beaverat agros,
Passaqve formosum sunt loca mile iubar.

Ars neglecta diu venientem agnovit amicam,
Et fuit in pretio, sordidus ante, labor:

Spretaqve patronam facilem doctrina recepit,
Ausaqve despectum tollere Musa caput.

Illius et nostram penetravit gratia sedem,
Pressaqve regali regia tecta pede.

Personuit, memini, et semper meminisse iuvabit,
Personuit laeto rusqve forumqve son03

 

