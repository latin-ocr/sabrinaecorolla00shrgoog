SABRINAE COROLLA.

Spiritus Amoris potens.

Spiritus celebrat orbem, cui fragrans suspirium
Perque terras perque caeli currit ardescens plagas.
Qua genae rubent amantes, Spiritus propinquus est3
Labra qua labris premuntur, Spiritus praesens adest.
Halat ille flosculorum vividam fragrantiam:

Liliis fluitant ocelli comparandi caerulis,

Quom Notus circumfluentis crispat undae marmora.
Diue salue bisque salue concitator pectorisÍ¾

Spiritus potens amoris, Spiritus gaudi potens.
Cynthiae nitentis hora si tibi sacerruma est,

Nunc sacerrumo nitore splendet ipsa Cynthia.

Per uenustas perque fortes qvos rubore fervidos,
Ceu Thetin Solemque vesper, conjugat pudens amon
Perque lacrumas ingruentis indices cupidinis,

Qualis ex fervente caelo gutta pluvia desilit3
Perque qvi primos calores cordis indicat tremor,
Quaeque iunctis est uoluptas, quique divulsis dolor,
Omne per qvidqvid tulisti dulce tu mortalibus,
Quod perenne si maneret, terra caelestis foret,

Huc adesse te precamur, vis amica pectori,

Spiritus potens amoris, Spiritus gaudi potens.
Cynthiae nitentis hora si tibi sacerruma est,

Nunc sacerrumo nitore splendet ipsa Cynthia.

K.

 

