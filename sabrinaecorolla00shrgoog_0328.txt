sesamon COROLLA.

Sertum Caprearinum.

Aut nullum, Lalage, necte mihi, precor,
Aut sertum foliis necte cupressinis.
Resplendent nimio lilia lumine,

Et pictae nimium stirps nitet arbuti,

Calthis mixta rosae suave rubentia
Nostro serta caput laetius ambiant,
At nullum, Lalage, necte mihi, precor,
Aut sertum foliis necte cupressinis.

Vemanti decoret tempora pampino
Subridens facili laetitia Iocus;

Fortem pro patria sepiat aesculus ;
Aptum consiliis taxus amet senem3

Spem reddit miseria myrtus amantibus,
Sed myrtum, Lalage, tu mihi denegas:
Ergo mitte leves nectere flosculos,
Et frondes potius texe cupressiuas.

Tollat laeta rosas Anglia compares,
Qvae multo rapuit sanguine praemia,
Innectatqve mitrae Scotia caerulae
Stillantes liqvido rore thymi comas;

Flos cristam nitidae cingat Hiberniae
Qvi vernat trifida fronde smaragdinus:
At nullam, Lalage, necte mihi, precor,
Aut sertum foliis necte cupressinis

 

