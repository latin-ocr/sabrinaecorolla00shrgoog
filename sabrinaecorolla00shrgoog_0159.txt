SABRINAE c0ROLLA.

Linqveada Tellus et Domus.

Nox retro properat: pallenti Lucifer ortu
Iam tremula dubias lampade pulsat aqvas.
Transferet hic ah me peregrinam fluctus ad oram,
Qva neqve amornec spes nec meus ignis erit.

Frigida de celso funduntur lumina caelo,
Frigidaqve haec refluo suscipit unda sinu:

Frigidiora tamen torvi videt hospitis ora
Advena, cui procul est trans mare cara domus.

Tempestate illa, qvom pallet frigidus aether,
Lux mea, ne cordi sit meminisse mei.

Hunc recoles melius, qvi te desiderat absens,
Aestivo placidum sole petente torum.

Litora sic qvoties ad vespertina vagabor,
Mnemosyneqve animo ludet amata meo,
Omnia te referent: oculus tuus effugiens lux,

Et tuus exspirans aura susurrus erit.
V. B. J.

———

Multum iu Parvo.

Vis primi flores cum seri fruetubus anni,
Qvod iuvet utiliter vis, qvod amanter alat,
Vis eaelum et terram comprendere nomine in uno?

Fannia dic: unum hoe omnia nomen habet.
K.

 

