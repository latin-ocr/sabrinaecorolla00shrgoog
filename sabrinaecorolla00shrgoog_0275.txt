susumus COROLLA.

Astra cadentia.

Infaustos qvoties strix cecinit modos,

Fatali quoties Mors secuit manu

Quae vel texuerat Gloria vincula,
Vel sacrarat Amor pius.

Sint pacata animis somnia masculis;

Sit fidis oculis post lacrumas qvies;

Virtus virgineis iuncta decoribus
Heroum ad tumulum gemat.

Nos inter nebulas sors tulit horridas :

Stellae post alias en aliae cadunt3

Magni qvidqvid erat nominis, aut facem
Praebebat populo, perit.

Tristis gutta fluit qvae dolet inritas
Spes aut laetitiam non revocabilem:
Heroum ad cineres fusa decentior

Stillat debita lacrumo.

Fugerunt speculis lampades omnibus:

Te, centum celebris dux bone praeliis,

Teqve Ο cui labiis fluxit ab igneis
Pax et libera Veritas,

Ambos nox premit: at dum viget incluta

Virtus, dum Pietas Martis opus dolet,

Qvo vitam eximiam funere clauserint
Nativae recinent lyrae.

H. J. Η.

241

 

