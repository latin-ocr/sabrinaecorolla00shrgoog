SABRINAE COROLLA. 269

Deum laudate.

Aerii humores, terrai spiritus udae,

Qvi sudante lacu vel sqvosis collibus orti

Nunc ferrugineum submittitis sera, donec
Vellera Sol extrema suo pertinxerit auro,

Vos rerum Artifici iam adsurgite: sive colorum
Purum fert animus nebulis inludere caelum,
Sive cadente solum bibulum conspergere rore,
Surgentes laudate Deum, laudate cadentes.
Qvattuor effusae mundi regionibus surae,

Nunc humiles, nunc admissae, praeconis laudum
Adspirate Deo. Deflectite culmina, pinus,
More salutantum, et plantarum qvidqvid ubiqve est.
Flumina, qvae prono strepitis numerosa liqvore,
Lympharum numeris dias intexite laudes.
Unam, viva cohors animarum, tollite vocem.
Aetherias volucres, qvibus usqve canentibus itur
Ad portam caeli, pennisque et gutture laudes
Ferte Deo, Testor vos, qvae mure curritis, et qvae
Adsiduo terram teritis pede, sive superbo
Incedentia sive humili reptantia gressu3

Nec veniente die nec decedente silebo

Qvin doceam vallesque cavas clivosqve cubantes
Umbrasqve fluviosque Deum laudare canendo.

T. S. E.

..-

Aedes Parachiales.

Haec tibi si cordi est, qvi nunc mea munia curas,
Sumtubus haud propriis aedificata domus,

Da tu pauperibus tanto plus ipse Deoqve:
Sic poterit noster non periisse labor.

K.

 

