SABRINAE COROLLA.

Conscia laetantes vidit Sabrina catervas,
Vidit, et admissis auctior ivit aquia.

Tempore non alio studiorum oblita iuventus
Dat calamo parvas ingenioque moras:

lustitium labor ipse petit, mirataque pompam
Consuetum fugiens Musa reliqvit opus,

Dum veterem lustrans Mater cum Prole palaestram
Prorogat arguto tempora festa choro.

Ο ter fausta tua, Virgo formosa, corona!
Ο ter fausta tuo terra Britanna iugo!

Non melior totum regni tutela per orbem,
Non feret arx tantam, non feret ensis, opem,

Quam populus regemque colens et cultus ab illo,
Frenaqve frenantum doetus amore pati.

Concitet Hesperios audax discordia lines,
Rixaqve cessantes mittat ad arma viros·

Frangere seditio regnum Canadense laboret,
Iniiciens rutilas pectus in omne faces:

Haec tellus secura manet, secura manebit,
In medio cautes inlabefacta mari3

Maneqve nigrantem tenebris iraqve procellam
Gratior insequitur candidiorqve dies.

Magne Pater caeli, rerum suprema Potestas,
Numine sors regum statque caditque tus.

Longa regat felixque tuam Victoria gentem,
Dum, tibi qvae grata est, non timet ire viam;

Vim tua det semper trepidae praesentia menti,
Teque adeat fido laeta dolensve sinu.

Qvid loqvor? Ο careat, qvantum licet, illa dolore,
0 videat placidos et sine nube dies.

Laeta sit in praesens, sed non incauta futuri 3
Dum fruitur vita, sit qvoqve docta mori.

Sic, ubi mortalem deponet fronte corollam,

Cinget honoratum dia corona caput.
E. S. F.

 

