SABRINAE COROLLA.

Litus periculosum.

Grandines imbresqve Iovisqve fulmen,

Instar et diri Boreas gigantis,

Ima qvo bacchante truces arena
Miscuit'undas,

Qvi laborantem fragili carina
Navitam circumgemis, hunc procul vos

Pellite e saxis qvibus intumescens
Obstrepit unda3

Qva, boni tutela laris, marinis

Adcubet spumis casa, qva minaces

Pro viro divos miseris fatigat
Planctubus uxor,

Qva puer multum lacrumans amata

Poscit absentis genua; ab fenestra,

Qvae procul nota rutilat lucerna,
Trudite in altum.

Longus hunc inter scopulosqve iniqvos
Saeviet pontus: tibi vae miselle,
Qvem vel aversi tueantur aree·

antqve penates!

 

