samum COROLLA.

Vale, vole, inqvit.

In mare iam properat funes mea solvere puppis:
Iam levis in primo litore cymba natat.

Sed moror ut binis cyathis tibi rite propinem,
Atqve iterum, Bene te, candide Cotta, loquar.

Cum gemitu hos inter calices memorantur amici;
Cum risu, si qvis nos inimicus agit:

Et quascumque plagas Iove sub quocumque videbo,
Qvodlubet ad fatum ments paratus eo.

Nos circum oceanus vesano mugiat aestu,
Securi tumidas pergimus ire vias:

Vel cingant deserta licet sub sole propinquo,
At gelidos latices arida prodet humus.

Unica si staret mihi gutta in fonte potito,
Dum gravis opprimeret langvida membra sitis,
Spiritus anto tamen fractos qvam linqveret artus,
Hausturo tremeret nomen in ore tuum.

Dumqve undas biberem, ceu nunc spumantia vina,
Hac ego tentarem fata movere prece:
Qvi tibi sunt cari, qvi sunt mihi, pace fruantur;
Et Bene sit nullo non tibi, Cotta, die.
H. J. H.

-m

Fortunati Saccus.

Vin’ Fortunati veniat tibi saccus? Amato:

Qvo plns largitur, plus habet unus Amor. K,

 

