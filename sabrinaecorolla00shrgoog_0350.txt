SABRINAE COROLLA.

. Ergo iuventas nil tua profuit,

Augusta, nil qvod filia gentium
Inlustrium ex alta creatos
Stirpe patres atavosqve censes,

Isti iuventae qvin nimis invidens

Scindat capillos furva Proserpina,

Frontemqve nudatam corollis
Multa dolens Hymenaeus abdat?

ÎŸ digna fatis prosperioribus3
Si qvam vel aetas eriperet stygi
Vel forma sinceriqve mores,
Haec erat. Heu Libitina, leto

Nil adtulerunt vota morae, neqve
Multum gementis cura Britanniae et
Poscentis uxorem mariti
Soliciti valuere questus?

Notum ut legentis saepe pependerit
Ex ore coniux coniugis. Hinc tuo
Narraris effinxisse normam
Imperio, reducemqve Elissam

In te videbant secla. Sed abstulit
Nox una tantam spem populi. 'liram
Cassandra si qvando ruinam
Fatidica cecinisset ore,

Ceu Troia qvondam incredula, vocibus
Nil credidisset surda Britannia,
Spe laeta qvae nuper nepotum

Nunc dabit inferias parenti.

 

