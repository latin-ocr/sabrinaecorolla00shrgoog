SABRINAE conoLLa,

Poeta.

Vatem illum rapuit mors inmatura, sepulcroqve
Invidere homineS, grati pietate laboris:

Sed desiderio fervens divinitus aura

Desertum celebravit agrum, marcentiaqve ossa
Frondibus auctumni marcente instruxit acervo.
Ah pulcer iuvenis! non virgo maesta cupressum
Votivam inspersit neque flores rore madentes,
Solus ubi aeterna sopitus nocte iacebas.

Tam dulcem periisse virum fortemqve bonumque
Debita non socius rupit suspiria vatesÍ¾

Ille canens idem natus moriensque fefellit.

Ut stetit ut flevit ferventes advena cantus

Aure bibens, visoque semel, dum praeterit, illo
Flagrantes oculorum aestus mirata puella
Deperit, et lento ignoti tabescit amore.

Nunc teneram longae flammam exstinxere tenebrae,
Lumina diriguere, et in ipsa voce laborans

Includit taciturna cavo Proserpina saxo.
W. G. G.

Pharos loquitur.

Longinqvo procul in maris recessu
Horrentem excubias ago per oram,
Ceu fulget vario colore gemma

F urvis crinibus inplicata Noctis3
Me si navita viderit rubentem,

Non curat timidum inligare velum.
W. G. 0.

 

