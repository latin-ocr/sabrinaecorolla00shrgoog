SABRINAE COROLLA.

Poetae Cantilena.

Deciderant imbres: liqvit conclave pueta;
Praeteriitqve urbem deseruitque vius.
Adflat ubi levior solis de limine ventus,
Et tremit umbrarum fiuctubus alta Ceres, ’
Huc veniens sola solus statione resedit,
Et cecinit longum dulcifluumqve melos3
Α Qvo stupet haerescens media inter nubila cygnus,
Et cadit ante ipsos vatis alaude pedes:
Qvin et apes agilis venandi cessat hirundo,
Sub frondis coluber tegmine delituit;
Constitit obductus falco lanugine rostrum,
Et stupuit, captam dum pede pressat avem.
Carmina multa quidem, dixit philomela, profudi;
Sed nunquam cecini tam geniale melos3
Scilicet hic cantat qvid sit tellure futurum,

Quom vetus annorum clauserit orbis iter.
K.

Munus Exiguum.

Amotus minumum ne temnat vultus amicum,
Exiguum vero munus amore iuvat.
Ipse brevi rorem defendit flosculus umbra,

Nc nimio sitiens sorbeat igne dies.
W. W. Η.

 

