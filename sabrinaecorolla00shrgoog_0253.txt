SABRINAE COROLLA. 219

Lycidas.

Desine, pastorum chorus, aegri desine luctus:
Non periit Lycidas, vester dolor, obrutus alto
Qvamlubet: Oceani qvalis substernitur aestu
Phosphorus, at rursum mediis caput erigit undis,
Auratumqve iubar renovat, flammaqve recenti
splendidus Aurorae radianti in fronte coruscat3
Sic cecidit Lycidas 3 idem at surrexit in auras,
Illius ereptus divino numine Christi

Qvi qvondam pelagi tumidum incessit super aequor:
Illic, per saltus alios aliosqve secundum
Rivorum lapsus, lavit udos nectare crines,
Caelestisqve chori uon enarrabile carmen

Aure bibens placidos, felicia regna, recessus,

Laetitiae sedem purique celebrat Amoris.
R. B.

Naeuio. Ι

Noli iam nimios timere soles, A

Aut saevos hiemis furentis ictus:

Tu stipendia, debita imperato. ,
Muneri, emeritus domum redisti.
Aureus puer, aureae puellae,

Turpi cum grege pulverem subibunt.

Ne minas timeas potentiorum,

Iam non opprimit impetus tyranniz
Non vestis tibi cura, non edendi3
Par quercus tibi, par tibi est arundo.
Non scientia, regiumve nomen,

ipsa non medicina vitat¹ Oreum. R s

 

