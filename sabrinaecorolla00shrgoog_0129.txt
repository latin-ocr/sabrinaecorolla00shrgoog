SABRINAE COROLLA.

Corinthus obsesso.

lam medios nox urget eqvos, et opaca iugorum
Despicit e liqvido frigida Luna globo ;
Caerula volvuntur iam marmora; caerulus aether
Desuper oceani pensilis instar habet.
Illic ceu medio lucentia gurgite saxa,
Spirant indomitas vivida signa faces.
Ο qvis ad illa oculos ardentia sustulit olim,
Et placide in propriam se revocavit humum,
Nec pennis aperire vias optavit Olympi,
Et comes aeterno fulgidus esse choro?
Aeqvora cessabant utrumqve levantia litus
Mollia caerulei puraqve more poli.
Candens vix teretes agitabat spuma lapillos,
Nec gravior modico fonte susurrus erat:
Compositae carpunt somnos in fluctubus aurae,
Haerent arboribus langvida signa suis.
Dumqve ita multiplici circumvolvuntur amictu,
Candidus in lunae cornua cedit apex.
Nec qvae sufficerent violare silentia voces,
Custodum nisi qva signa darentur, erant3
Qvave freqvens hinnitus eqvi resonaret acutum,
Echo de mediis reiiciente iugis.
Iamqve ab utroqve mari strepitant examina dira,
Ut nemora arboreae qvassa sonore comae,
Surgit ubi atqve omnes in sacra novissima noctis
Convocat altisono carmen ab ore chori;
Surgit, ut aeriae qvondam si flebilis umbrae
In desolatis vox oriatur agris,
Dulce qnidam, media tamen in dulcedine maestum,
Ut chelys et liqvidi qvom coiere noti,

 

