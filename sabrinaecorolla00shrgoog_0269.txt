SABRINAE COROLLA.

Sese capillis insinuat tuis,
Texente Cupra. Nos ibi nostraqve
Lugere dedisces: ab omni
Aesar habet vacuum dolore

Perenne regnum: nos tamen interim
Te flemus eheu, dulce caput, die
N ullo revisendum ; supremus
Ille sacrae perit ignis arae.

Caelum recepta gaudeat ι au minus
Te terra raptam maeret? In aethera
Surgit sepulcrali tenore
Naeuia flebiliter canentum,

Cum tibiarum flamine plumbeos
Regente passus. Qvidqvid habet lucri
Fortuna caelestum, fugaces

Delicias gemit orba tellus. K

Lux Amoris.

Pulcra parurn forma est: certe formosior illa
Conspicitur nivei multa puella chori:

Molle mihi donec furtim subrisit ocello,
Virginis inlecebrae me latuere meae.

Tunc veluti plenus fons lumine, plenus amore,
Siderous gemino fulsit ab orbe nitor.

Nunc tua mutati cerno fastidia vultus:
Dedidicit nobis iste referre vices.

Ast ego non potero vultum satiare videndo
Qvantus sidereis orbibus insit amor.

Contrahe tu frontem: subrideat altera virgo:

Alterius risu frons magis ista placet.
R. S.

 

