SABRINAE COROLLA„

Omnia magno cadum.

Inter soluti gaudia pectoris
Persaepe nubes ingruit horrida ;
Utcumqve sublimi potestas
Arce sedens dominatur orbem,

Ultor securim praeparat Omnia
Quae procreantur limite parvulo
Clauduntur‚ atqve in maius encta
Funere deproperant caduco.

En qua per agros sparsa mapalia
Dudum latebant, urbs nova colligit
Caementa, et insigni domorum
Mole nimis locuples superbit,

Mansura paullum: mox cadit obruta
Turpi ruina. Scilicet aureo
Qvam vestit auctumnus colore
Interitum monet arbor anni.

Qvando et sodalem pectore sedulo
Fixusqve amanti lumine suspicis,
Iam nunc sepulcrales inire
Fluxus Amor properat tenebras.

Qvaecumqve nobis sunt data munera
Iniurioso limite temporis
Urgentur; indefessa longo
Sola fides stabilitur aevo.

268

H. J. Η.

 

