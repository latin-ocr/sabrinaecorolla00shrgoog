326 SABRINAE COROLLA.

Qvo tua nunc virtus, qvo simplex gratia morum,
Qvo constans abiit religionis arnor?

Qvid decus eloqvii dicam, facilemque leporem,
Cordaqve non tacta candidiora nive?

Horum fama diu meritorum inlaesa manebit,
Hoc decus haud ulla fiet inane die.

Qvam variae pectus ditarunt fertile dotes,
Commoda qvae seclo praestitit ille suo!

Otia discinctae neglexit inertia vitae,

¹ Tempus et ingenuis artibus omne dedit.

Adspice praeclaram Musis qvam rite dicavit,
Qvamqve diu cauto fovit amore domum:

Cui signata manent fidis inlustria fastis
Nomina, delapso nobilitata die;

llla diu stabunt docti monumenta laboris:
Mors tulit auctorem 3 non morietur opus.

Ah nimium felix hoc praeceptore iuventus,
Qvae didicit tanti docta labore viri.

lnlecebras luxus omnes vitare monebat,
Nil nisi virtutis praemia magna seqvi,

Spernere praesentis mendacia gaudia vitae,
Qvaerere qvas praebet vita perennis opes.

Doctrinae jussit sanctos exqvirere fontes,
Aonidum miti duxit ad antra manu:

Aut teneram dio perfudit nectare mentem,
Ingenui praesens duxqve comesqve chori.
Vos igitur, iuvenes, amissum‘fle'te magistrum,
Cui parient paucos secula longa pares:

Qvi dedit exemplum vitae, dum vita manebat,
Iamqve sua, qvid sit mors pia, morte docet.
Gloria non illurn fallaci splendida fuco,
Non auri nimius solicitavit amor:
- Ambitione vacans, brevium contemptor honorum,
Suspexit vitae nobilioris opes·

 

