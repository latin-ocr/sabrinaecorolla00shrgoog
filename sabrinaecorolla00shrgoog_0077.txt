SABRINAE COROLLA.

Mignonae Cantileno.

An nota tellus est tibi, qva citri

Florem, et atras aurea per comas
Dant maia fulgorem, polumqve
Caeruleum Zephyrus serenat,

Myrtusqve lauri brachia suspicit?
An nota tellus haec tibi i Qvid procul
Moramur? illuc itur: illuc
Tecum aveo, mea vita, tolli.

Aedesne notae sunt tibi, porticus
Altae columnis, atria fulgida,
Qva stantqve defixae benignoque
Intuitu statuae loquuntur:

Heu tristis insane, qvid tibi contigit?
lstaene notae sunt tibi? Qvid diu
Moramur? Illuc itur: illuc
Tecum aveo tua cura tolli.

Notumne montis nubiferum caput,
Mulo petitum per nebulas iter,
Qva sub cavernosis latebris

Progenies habitat draconum,

Fractisqvc torrens praecipitat iugis?
N otusne mons est hic tibi? Sic adhuc

Moramur? Illuc imus: illuc
Qvid prohibet, pater alme, tollit

 

