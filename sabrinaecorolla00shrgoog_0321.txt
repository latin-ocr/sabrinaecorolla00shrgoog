SABRINAE COROLLA.

Prospero loquitur.

Vos colliumqve fluminumqve praesides
Nemorumqve Nymphae, qvaeqve celebratis lacus,
Et vos, choreae, qvae volante litora

Vix summa planta raditis, Neptunios
Fluctus seqvutae nunc recedentis sali,
Nunc agilem ab adcedente conversae pedem,
Valete; vosqve, parva larvarum cohors,
stecumqve facitis circulos mutabili

F ulgenbe luna, qva nociva gramina,
Acidaqvo morsus abstinent humo greges:
Fungosqve si qvas nocte sublustri iuvat
Sparsisse, ferreasqve campanae minas
Audire primo vesperae crepusculo:
Qvibus potentibus qvidem parvis lieet
Usus magistris aureum solis iubar
Caliginosa saepe nocte condidi;

Et evocavi flaminum discordiam,

Interqve pelagum et arcuata sidera

Audax tumultuosa bella miscui3

Et in verendum robur aeterni Iovis
Trisulca torsi tela et ignes ipsius3

Et nunc revelli rupium fundamina,

Nunc et cupressus atqve pinus erutas
Verti, suisqve de sepulcris mortuos

Olim cievi cantubus vinctos meis:

Vos atqve magici qvidqvid est usqvam doli
Valete: iam tellure virgam hanc obruam
Fractum, scelestis altius ligonibus,

Et sacra in undas exigam volumina

Sub intumo celando Neptuni specu.

A. L. (ec Srmrsrrmo.)

 

