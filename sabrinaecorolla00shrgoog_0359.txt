SABRINAE COROLLA.

Desiderium Samuelis Episcopi Liclfieldierasis.

Ergone nil pietas letalibus eximit umbris ἲ
Nulla fugit mortem gratia, nullus bonor?

Est ita; teqve‚ decus patriae, doctissumo Praesul‚
Abripuit saeva Parca maligna manu.

Flebilis Aoniae luctus male convenit arti,
Maesta negat luctum Musa referre suum.

At velut obscurat cauto velamine pictor
Fingere qvae nullo dextra colore valet,

Sic ego, qvas neqveo complecti carmine laudes,
Plus tamen ingenuo tristis amore colam.

Publica vita fuit3 mortis qvoqve publicus angor3
Omnibus est idem clamve palamve dolor.

Audiit insuetae strepitum Sabrina qverelae,
Audiit, et fletu labitur aucta suo.

Fallor an et valles rigidoque cacumine montes
Conscius abrepti maeror honoris babet?

Graminei fontes, si promere verbe daretur,
Ipsaqve si possent florida prata loqvi‚

Inciperent passim maestos effundere cantus,
Et sua lamentis addere dicta meis.

Illaqve, ceu plorat genitorem filia raptum,
Ceu cari coniux coniugis orba dolet,

Illa Camenarum sedes clarissuma pullis
Ingemit abreptum vestibus usa petrem.

Tu qvoqve funereo resona, mea barbite, cantu,
Et novus adcendat torpida fila calor.

Haec tibi, dulce caput, tantarum praemia laudum
Tantulo fert pietas et lacrumosus amor.

Ο ubi mens gravium moderatrix aemula rerum 2
Ο ubi maiestas indolis illa tuae?

 

