SABRINAE COROLLA.

Arcadiae gelidos invisere Fontes.

Arcadiae fontes divinaqvc gaudia ruris,
Digna qvidem plectro nobiliore, cano.

Hic Natura parens veteres sibi vindicat aras
Fanaqve‚ qva merito possit honore frui.

Pan amat Arcadiae nemus umbrososqve recessus;
Hinc colitur votis, nomen habetque dei.

Hic qvoqve triticeas segetes invisere qvondam
Fertur etin campis delituisse Ceres.

Naiades proprios sacrant, bona numina, fontes3
Ipsaque felicem Musa tuetur humum.

Phoebus ubi ans curru supereminet undas,
thue gigas, rutilum carpere gestit iter,

Suave est erranti perculta novalia passim
Delicias picti dinumerare soli.

Undiqva ridet ager: mitis nemus aura secundat;
Purpureas ultro vinea promit opes:

Lacte novo ditant spumantia mulctra capellae3
Inter et adsiduum cantat arator opus:

Rusticus indociles cogit sub vomere tauros;
Palantcs revocat carmine pastor oves:

Rivulus invitat somnum: levis aura susurros
Integrat, aetherium visa sonare melos.

Qvom tamen occiduis sol sese exstinxit in undis,
Iamqve viris longi meta laboris adest3

Lascivi redeunt saturis cum matribus hocdi;
Aqve capris rabidos arcet ovile lupos

Qvalia nocturnum fallunt tunc gaudia tempus!
Qvamqve foci laetis insonuere iocis!

Lata ubi per medios expanditur area campos,
Totus amat solitos pagus inire choros.

 

