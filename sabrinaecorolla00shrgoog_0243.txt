SABRINAE COROLLA·

anacreontica.

Hoc sub tegmine myrteo
Stratus purpurea sic temere in rosa,
Unguento madidus comam et

Vivis implicitus tempora floribus,
Sicca qud potius die
Quam fallam liqvido tristitiam mero?

Hic dum rege beatius
Bacchor, dius Amor vina dabit mihi:

Plenos da cyathos, Amor,
Miscentorque simul Laetitia et Lepos
Festivaeqve Lubidines

Clarorumqve Salus fons sacer ignium.
R. B.

———

vua fallax.

Esse qvid hoc dicam? Fraus est mera vita3 sed ipse
Lusus homo ludi gaudet amatqve dolum.

Credimus, et, Cras, cras solvetur, dicimus: atqui
Falsior hesterna crastiua luce dies

Mentitur peius: spondet nova gaudia semper,
Et, nova dum spondet gaudia, prima rapit.

Quemqve voluptatis fallit spes mira futurae:
Lapsa sibi reddi tempora nemo rogat.

Sic igitur faecem vitae dare posse putamus
Gaudia, qvae nullis amphora promta dedit?

Exspectasse diu magicum me poenitet aurum,

Qvod iuvenes ludit despoliatqve senes. K,

ER

 

