2⁷4

SABRINAE COROLLA.

Ne celsiores flumina maereant
&enecta ripas, ne sitiant greges,

Virumque letalem capillis
Decutias rapidasque pestes.

Te semper anteit dura Necessitas
Terras tuentem lumine lugubri
Plumaque devectum rubenti
Per nebulas pluviosque rores:

Terrorque cristis excubias agens
Pernoctat. Ο Fax per liquidum aethera
Qvac volvis indefessa flammas,

Regibus exitiale lumen,

Qvid mirum, ubi astris supplicia imminent
Insculpta, si qvis membra perhorruit
Qvicumqve concepit sub imo
Corde nefas tacitamque fraudem?

Num sorte longa nocte latentium
Funesta nutris praemia criminum,
Et sera poenarum ministra

Funereos alis intus ignes3

An tu remoti conscie temporis
Inpune rerum conspicis exitus,
Et agmen annorum silenti
Deproperans in inane lapsu:

Seu nuntiasti funera Caesaris
Inauspicato flebilis omine,
Verosqve fovisti timores
Plena minis trepidoque fato,

 

