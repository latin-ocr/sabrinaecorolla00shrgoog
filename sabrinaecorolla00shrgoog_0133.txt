SABRINAE COROLLA.

Errones.

Stella, lucenti per inane penna

Flammeos velox agitare cursus,

Ede, qvo noctis tua nuncin antro
Pluma quiescet?

Luna, pallenti veneranda vultu
Devios caeli peragens meatus,
Qva tenebrarum recrearis aut qva

Lucis in atila?

Vente, terrarum velut exsul aegrum

Semper errorem renovans, adhucne

Servat arcanum tibi silva nidum
Vel maris unda?

ιιι-κ...-

Contentus Animus.

Nil me solicitat qvid tu, Fortuna, recuses,

Dum mihi Naturae neqveas anferre decorem
Munificae, caeli nequeas obcludere valvas,

Qvas Aurora aperit, roseo spectabilis ore:

Neu possis retinere pedes, qvin vespere lustrem
Saltusqvc siluasqve ad vivi fluminis oram.

Si modo dia Salus dignetur robore nervos

Et tenues firmare fibras, sua gandia nugax

Per me turba colat procerum: mihi Musa supersit

Et Ratio et Virtus: his nil me dotibus orbat.
Κ.

 

