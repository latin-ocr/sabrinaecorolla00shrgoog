snanlnau COROLLA.

Aa Umbram Mariae.

Stella recedentem iam iamqve minutior orbem
Obvia luciferis una morata rotis,
Illa dies duce te volvente relabitur anno
Qve fuit e nostro rapta Maria sinu.
Ο animarum adscripta choro, dilecta Maria,
Illa domus, felix qva reqviescis, ubi est?
contemplaris humi prostratum in pulvere, et audis
Qvanto se gemitu torqueat intus amans?

Mene sacri fas est oblivia temporis unqvam
Ducere, mene sacrum non meminisse nemus,

Qva patriae propter flexus convenimus undae,
Extremumque diem mutuus egit amor?

Nulla aetas animo monumenta perennia demet;

Nec mihi deliciae praeteriere meae.
Non species omnis tua venuit, oscula qvalis
Ultima, nec nobis ultima visa, dabas.

Lympha susurrantes riparum amplexa lapillos
Fronde superfusis ibat opaca vadis3

Spinaque cana vagos miscebat odoraqve flexus
Betula per laetum, par geniale, locum.

Germina surgebant tangi poscentia; nec qvi
Ramus amorem avium non resonaret, erat:

Dum rubet Hesperia caelum de parte, diemque
Heu nimis admissa nuntiat ire rota.

Illis deliciis etiamnum laetor, et illis
Inmoror, occultas inter avarus opes.
Tempore crescit adbuc constantior intus imago,
Altior ire latex tempore qvalis amat.
s

 

