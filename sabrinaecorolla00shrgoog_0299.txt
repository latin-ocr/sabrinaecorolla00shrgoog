SABRINAE COROLLA. 265

Sic itur ad Astra.

Incipe, miles, iter: sedne terrestria quaeras
Munera, post paucos interitura dies:
Neu cupias vano nomen memorabile fastu,

Neve voluptatis mollia castra petas:
Neve putes iri facili super aethera eursu,

Neu teneram spinis posse carere rosam:

Neu captes oculo tractus iuveniliter illos
Ridet ubi aestivis 'solibus almus ager:

Te manet armatum labor acrior, acrior hostis3
Est acies telis magna domanda tuis.

Aestuat a tergo flamma fervente barathrum ;
Protenus i recto calle: redire nefas.-

Carpe tuam, miles, requiem; sed non tibi luxus
Explicat ignavo stragula grata toro:

Sed tibi sufficiet scopulosa cubilia rupes,
Qvam ferus inlisis obsidet Eurus aqvis.

Te decet adtentum longas producere noctes,
Et somno excubiis asperiore frui.

Qvae tu difficili servas tutamine castra
Tempore non ullo deseruisse licet.

’ Somnos carpe, velut pugnam introiturus, in annis,

Inpiger‚ et clipeo cinctus et ense latus.

Illi, qveis numerus non est, qveis nomina desunt,
Invadunt tacito somnia fracta gradu. —-

Surge adeo, miles, confecto munere belli:
En agitat rapidam turba nefanda fugam.

Dux tuus infernas fraudes devicit: Iesus
Morte sua victo vietor ab hoste redit.

ΜΜ

 

