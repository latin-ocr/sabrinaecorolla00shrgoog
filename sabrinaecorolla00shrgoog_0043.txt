SABRINAE COROLLA.

Illa patent late atqve in se revoluta residunt,

Ingentemqve aditum pandunt ad inane profundum,

Horribile adspectu. Fugiunt formidine retro;

Pone tamen graviora instant: de limite caeli

Dant se praecipites: sed inexsaturabilis ira

Ardet adhuc imasqve Erebi sectatur in umbras.
Audiit horrendum sedes inferna fragorem,

De caeloqve ruens caelum conspexit, et imos

Quaesierat percussa nova formidine tractus;

Ni nimium inmoto nigras fundamine sedes

Hoc metuens iecisset ineluctabile fatum,

Vincla super nimium arcta addens. Labeutibus ibat

Nona dies. Chaos audita mugire ruina

Adtonitumqve decemgemiuos sensisse tumultus

Per discordia regna plagasqve sine ordine fusas:

Tantae stragis erat vasta sub mole gravatum.

Tandem Erebus magno integros adcepit hiatu,

Adceptosqve sinu clausit: nec talibus ullum
Aptius hospitium nunqvam hic desaeviit ardor

Igneus; hic posuere cubilia luctus et angor.
H. A. J. M.

Mens divinior.

Mortuus est superaqve excessit luce: refrixit
Cor nuper ah qvam fervidum!

Obruit atra qvies oculi penetrabile fulgur:
Qvid plura? Dicta fabula est.

Venit amans veri: docuit praeclara: docentem
Sprevcre cives sordidi:

Sic labor effluxit vanus. Nunc illius inplet
Natura crassior locum.

C

 

