SABRINAE COROLLA.

Eques.

Eqves cruentum Martis adgrediens opus,

'Qvo Patria qvo Laus qvoqve Libertas vocat,
Suae moratur ante virginis domum,

N ec vult abire non prius dieto Vale.

Flere qvin parcis neqve in omne tempus,

Cara, desperas? Ego nunc et ipsam
Dicar ad mortem patriae meoqve

Fidus amori.

Et qvom supremum iam susurrasset Vale,
Oloris, utente, iungitur sodalibus,
Et miles inter milites regis sui

Interritus prospectat hostium minas.

Nil ego instantis metuens pericli,

Haec mihi si sit statio sepulcrum,

Procidam laetus, patriae meiqve
Tutor amoris.

Turmasqve dirus inter hostiles furit,
Dat mile plagas, mile prosternit viros3
Debetur illi partium victoria:

Sed ipse victis additus victor iacet.

Profluat sangvis: neqve me fefellit
Ultor hic ensis3 neqve non fidelem
Mors sacramento patriaeqve et uni

Vidit amori.

109

 

