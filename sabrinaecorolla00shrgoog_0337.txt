SABRINAE cononLn. rot,

Colendue Septembres.

Tempore qvo campi studiis operate iuventus
(Felices animae nimium, bis terqve beati,

Qvorum ego magne fui pars saepius; ut redeam ad rem)
Tempore qvo pubes, cui lege licentia venit,
Vixdum maturis bellum perdicibus infert,

Tres iuvenes (si vis, mihi nomina dicere promptum est)
Metropoliteni cupiunt invisere rura,

Ut possint ludoqve frui praedaqve potiri.

Ergo tormentis instructi Mantonicis et

Pulvere nitrato canibusque ct grandine plumbi
Tres simul in rhedo fumumqve urbemqve relinqvunt.
Qvid tamen a tergo dependet? Pera adeo ingens
Ut credas caesis elephantibus csse paratam.

Nunc mihi qvi casus, qvalis fortuna diei

Musa velim memores: narn certe magna volucrum,
Magna fuit leporum strages. Postquam cumulato
Usqve novem ad digitos tormenta fuere, per agros
Ire procul madidos, dumeta per avia, sepes

Atqve rubos, cauti dum spectant undiqve, perdix
N e forte in ramo lateat, ne sit lepus uda

Sub cavea. At subito fossam dum transilit, unus
Trossulus in foedas collo tenus incidit undas.

Huc, precor, auxilium! Vestes et vita peribunt:
Auxilium, comites. Sed cur dumeta moventur?
Ocius arma viri: lepus hac sub sepe latescit.
Molliter adrepunt omnes: tormenta parantur3
¹Intonuere aurae: qvom (parcite risubus) exit
Triste cruentato de gutture vociferans sus.

Iamque viri fugiunt: fugientibus ecce anus instet
A tergo, et multum leges fustesqve minata

Ob laesam solidos cogit sex pendere porcam.

 

