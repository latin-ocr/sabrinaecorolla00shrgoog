susumus COROLLA.

Dum lapsa longe fragmina rupium
Vallisqve raucis icta tumultubus
Auget timores, inqve vultus
Ventus agens gelidas pruinas.

Atqvi morantes increpat Hannibal,
Obstare densis molibus inpiger,
Dextraqve victrici Latinas,
Temperie placidas serena,

Ostentat oras desuper, et diu
Defixa pascit lumina, qva patent

Campiqve vicinisqve valles

Eridani riguae fluentis.

Alpheus.

subter aqvas Alpheus et humida regna silenti
Amne petit fluctus, fons Arethusa, tuos.

Dos vehitur, floresqve novi frondesqve revulsae,
Sacraque flumineas signat arena vias3

Labitur interea luctans uxorius amnis,
Nee mare, qvod praebet, novit amantis iter.

Qvaeritur, hic amnis cur nolit in aeqvora fundi?
Ille puer causae est, insidiosus Amor. ,

F raude mala philtrisqve potens vel flumen amare
Iussit, et intactas per mare flexit aqvas.

H. (ex Moscno.)

 

