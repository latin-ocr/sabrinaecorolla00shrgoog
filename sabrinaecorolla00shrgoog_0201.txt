SABRINAE conoLLn. 167

Inest sua gratia porois.

Parvulus in pratis flos est: nitor ardet ocelli
Aureus, argento purior albet apex:

Ille vices horae dubias cuiusqve salutat,
Adspectumqve peti callet utrumqve Iovis.

Quae magis eximiis decorat splendoribus agrum,
Florea gens celeri fulget abitque vice:

Stirps seqvitur stirpem, flos flori fortior instat,
Qviqve in honore fuit nunc sine honore iacet.

Attamen haec florum Matri dilecta propago,
Cynthia dum cursum volvit et astru manent,
Innectit foliis anni revolubilis orbem,
Et comes it rapidis solis ubiqve rotis.

In gremio ridet Maii dilecta voluptas,
Explicat Augusti sole calente decus3
Non alia Octobri lampas praelucet eunti,

Non alia cingi fronde December amat.

Montibus in solis splendescens captat crica
Flamen, et auratis lenta genista comis,
Pascua odorato conspergunt lilia flatu,

Et violam in latebris concava vallis alit.

Flos tamen hic audax eolles conscendit, opaco
Conditur in saltu, tesqva reducta tenet,

Ludit ad inclusum praetexto margine rivum,
Vulpis et ante cavas exserit ora domos.

 

