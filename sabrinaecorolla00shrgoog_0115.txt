SABRINAE COROLLA.

Ad Vesperum.

Descende, Vesper roseide, saltubus
Silvisqve nostris et sitientibus
Optatus arris3 te canoro
Rite pii revocamus ore,

Te fistularum cantubus. En redis:
En tota vallis purpureo rubet
Ardore, dum solis supini

Pendet adhuc fugiturus axis

In monte summo. Iamque silentio
Tellus profundo dormit et humidus
Aether, nisi extrema fatiscens
Voce nemus volueris soporet.

——n—-

Mens nae Amore.

Qvod cultu sine tellus,
Qvod stella sine vesper,
Qvod vino sine crater,
Qvod silva sine turtur,
Qvod visu sine vultus,
Qvod rhythmo sine carmen,
Hoc mens est sine amoris
Luctu laetitiaqve.

M

 

