SABRINAE conoLLn.

Jamqve Vale.

Aetas si nivibus mihi
Nondum tempora vestiit,
Nec rugas arat in mea
Fronte dura senectus:
At me cura nigro terit
Dente; vita tremit, labat,
Et moratur adhuc, neqve
Profutura moratur.

Qvi te nunc oculi vident

Claritate vacant sua,

Qvaeqve brachia te premunt
Manca viribus arent;

Et sodalitium vetus

Siccos deseruit cados;

Tuqve iam fugiens rapis
Omnia, omnia tecum.

Ortam luce hilari diem
Fletu sors mala polluit,
Et procella virilibus

Incidit gravis annis:
Sed prope est mihi terminus
Tristis et dubiae viae:
Lassa, debilis incipit

Mens avere qvietem.

Tu placebis adhuc, mea
Qvom mors lumina clauserit3
Tu beabere solibus

Non mihi redituris.

 

