SABRINAE COROLLA. tt

Hector et Andromache.

A. Ergo non rediturus ibit Hector
Qva diris operans sacris Achilles
Patrocli satiat eruore manes?

Heu qvis tum pueros tuos docebit
Hastam coniicere et deos vereri,
Qvom te nigra palus vorarit Orci?

H. Qvin fletum cohibes, amata conjnx?
Ardor me rapit acer ad duellum:
Nostri Pergama sustinent lacerti.
Propugnans veterum sacella divum

Obeumho, et patriae salutis auctor

Demittor Stygio beatus amni.

A. Nunqvam nota crepant mihi arma: in aula
Pendet lancea deses3 inclutamqve
Sternit Priamidum ruina gentem.
Ibis qvo neqve lux adit diei,
Cocytusqve ululans meat, tunmqve
Lethaei latices tegunt amorem.

H. Qvidqvid mens agitat, cupit, laborat,
Hoc Lethaea premet qvies3 amorem
Lethe nulla meum vorare pollet.
Audin, moenibus instat illa Erinys:
Ferro hoc cinge latus. Qvid usqve ploras?

Lethaeis amat Hector in tenebris.
K.

 

