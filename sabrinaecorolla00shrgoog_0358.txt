³24 SABRlNAE cononis.

Sin tu benignum sustuleris, Deus,
Vultum, fatiscunt omnia lumine
Privata, devotasqve terras
Vis populat furiosa leti:

Hinc etmalorum difficilis cohors
Incumbit aegris gentibus, hinc fames,
Hinc pestis improvisa mittit
Perniciem miseras per urbes.

Ter ille felix, nurnine qui tuo
Fretus carentes flagitio manus
Custodit, et decreta Patris
Obseqvio facili tuetur:

Namqve ille tutus praesidio Dei

Non insolentes terrigenum minas

Formidat, aut fastus tyranni
Grande nefas animo moventis:

Sed qvom trisulci fulminis impetu
Disiecta terrae moenia procident,
Securus, inlabente mundo,

Mente feret solida ruinas.

-—-..

Ad Metaurum.

’ Qvid mihi tot soles, stellas, nebulasqve recenses?
An, nisi qvod numeras, est tibi grande nihil?
Qvae Spatium, Meteore, capit vel maxuma curas,
Sed Spatium magni nil, Meteore, capit.
K. (err Summano.)

 

