, SABRINAE conotus.

Ergo qviescit spiritus igneus,
Villamqve lentus dum Tamesis lavat,
Te plorat absentem, suamqve

Nereides dominam reqvirunt.

Dum tu sepulcro condita melleos
Ducis sopores, nos tua funera
Lugemus ut commune vulnusÍ¾
Te patriae gemitus seqvuntur.

Qvantos dolores intuleris patri
Qvis dicet? Orbus progenie senex
Tabeseit, heredemqve regnis

Ancipitem metuit paternis.

Ast audienti talia qvis tuus,
Infausta mater, sensus erit, mari
Divisa, qvam falsis fugatam
Criminibus mulier coegit

Mutare terrae litora dissitaet
Hinc O parentes egregium trahant

Exemplar, et rixae prioris
inmemores coeant in unum.

Ardore cernant ut bene mutuo
Cum coniuge uxor regia vixerit:
Ut gaudia et curas vicissim
Contuierint neqve suspicata

Sponsum illa, uon hanc ille. Superstitem
Partem haec reliqvit nunc animae alteram,
Et parte divulsa maritus
Morte caret magis invidenda.

 

