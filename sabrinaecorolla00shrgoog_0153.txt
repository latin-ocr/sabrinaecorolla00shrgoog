SABRINAE COROLLA.

Docta Paupertas.

Mors, geniale caput, non adspernata vocantem,
Tam vicina mihi sicine castra locas?

Qvin serimus dextras? Sociam fidamqve sororem
Te tranquilla mihi nectat amicitia.

Fugit laeta salus, aurum mihi fugit, et una
Fugerunt hilares iam, mihi crede, dies,

Qvando ego per longas luces noctesqve legebam,
Poclaqve cum socio rara levamen erant.

Neutone ÎŸ tuqve Euclidae venerabilis umbre,
Doctaqve Graiorum vos monumenta, libri,

Heu mihi qvam taetros legastis saepe dolores,
Qvanta cor invasit qvantaqve {lamma caput!

Sed tumen inmensus, spatiis inclusus iniqvis,
Urere nocturnam lampada iussit amor.

Multa laborabam, fingebam somnia multa,
Somnia qvae subito dispulit orta dies.

Sed vel adhuc trepidam (noli ridere) fovebant
Spem mihi divitiae, robur, inanis honor.

Ergo doctrinae scandens interritus arces
Deciduus lapsu praecipitante ruo.

Actum est! nemo mihi Macte adclamabat et Euge,
Nemo operi magno suppeditabat opem.
Sic ego deficiens aegra te voce vocavi,

Tuqve mihi fautrix tempus in omne venis.
K.

 

