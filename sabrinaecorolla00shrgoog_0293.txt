sanarnaa conones Î¹ aaa

Mutata Sententia.

Inconstans, hilaris, procax, vacabam
Choris, cantabas, omnibus cachinnis.
Libertatis amans, vigore laeta, et
Maerori medium nigrisqve curis
Ostentans digitum, superba dixi:
Haec est tota mihi creata tellus.

Sed qvem maestior ingruebat hora, ,
Qvom morbus tremulos gravabat artus,
Nec vano poteram vacare ludo,

Nec cantus renovare nec choreas,

Tum dixi fore triste, si creatum

Nil esset mihi, ni caduca tellus.

Rea Advertere.

Imperio qvondam, qvondam dignatus honore,
Mox idem opprobrio ludibrioqve fui:

Seriaqve in terris potior mihi vesperis umbra est
Qvam liqvida ridens ebria luce dies.

Qvid regnare tulit nisi pondus triste laboris
Retiaqve occultis insidiosa dolis?

Et qvid pauperies? Christi suspiria, Christi
Sortiri luctu cum leviore crucem.

Haec igitur, sinon caelo demisse, voluntas
Me tamen haud dubia ducit ad astra via.

Hanc tu labe, Deus, turpiqvc adspergine purga,
Et tibi qvae placeant omnia velle iube.

K.

 

