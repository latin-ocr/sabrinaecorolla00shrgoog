SABRINAE cortoLLA.

Alauda.

Ο qvae, iocosum numen, ab intimo

, (Vox namque mortalem haud sonat alitem)

Aut hospes aut vicina caeli
Pectore nil meditata largos

Fundis canores3 en magisne magis
Elata terram deseris, igneae
Par nubis, adscendisqve semper
Caeruleos fugiente penna

Tractus3 neqve unquam surgere desinis
Inter canendum, nec celer impedit
Carmen volatus· Tu, cubile
Sole sub Hesperium cadente

Coepere qvom iam nubila tingier
Luce insolenti, per iubar aureum
Tu ludis exsultante lapsu,
Tu finitas velut umbra iamiam

Exuta pigri vincula corporis,
Cursum institutum currere gestiens:
Te vesper en pallens amictu
Purpureo tegit avolantem.

Ceu stella, fallis per liquidum aethera,
Qvom lux diei plena refunditur,
Visum 3 sed argutae lepores
Aure bibo sitiente vocis.

Argenteae sie spicula Cynthiae
Scindunt acutis ictubus aera3
Sed pallet Aurorae sub alba
Vivida fax tenuata luce3
n

tul

 

