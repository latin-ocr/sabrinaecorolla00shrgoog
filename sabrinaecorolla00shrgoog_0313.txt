SABRINAE COROLLA.

Aurea T caludo.

Aurea testudo, sic te Thymbraeus Apollo,
Sic tangat docta Calliopea manu,

Qvae te tanta deum finxit sollertia? cuius
Praebuit artificis dextera tale melos?

Credo eqtu'dem, nec vana fides, caelestis origo
Est tibi, caelestes te genuere manus.

Olim per Cynthi, Phoebo comitante, recessus
Ibat venatu laeta Diana suo:

Ibat inauratis humeros armata sagittis,
Lunatoqve arcu tela parata tenet.

Non Phoebus pharetram, non Phoebus flexile cornu
Possidet, at vacuas commovet ille manus:

Et nondum Aonia redimitus tempora lauru
Verberat intonsis ora genasqre comis.
Adspicit ecce procul latitantem Delia cervum,
Adspicit, et morti destinat illa ieram.
Nec mora, curvatum cornu contendit in orbem3
Dirigit in cervi spicula certa latus.
Dat sonitum nervus. Volat en letalis arundo:
Inruit in praedam laeta Diana suam.
Qvid Phoebus? simul ac nervi sonus occupat aures,
Sub memori sollers pectore versat opus.
Gaudia non illi victricis saeva sororis,
Gloria non illi sanguinolenta placet.
F ormat opus nervis nervos imitantibus arcus,
Icta docet certos reddere fila sonos:
Atqve ait exsultans: lactet Diana sagittas,
Armaque non armis anteferenda meis.
Scilicet hoc vincam summorum pectora divum,
Hoc vincam qvidqvid maxumus orbis habet.
Aurea testudo, sic te formarit Apollo,
Sic tibi divinum praebuit ipse melos.
J. B.

 

