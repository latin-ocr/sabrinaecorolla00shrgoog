SABRINAE COROLLA. 163

Calin superbiens.

Celia, si superbis,

Me tibi scito decoris si qvid habes parasse:
De grege viliorum

Una vixisses venerum, nullo in honore forma,

Ni mea Musa pennis
Aureae Famae titulos ferre tuos dedisset.
Non tua dos placere,
Non tuaest: voce atqve oculis me tribuente polles:

Qvod decet est meum in te:

In rneo semper rutilas aethere dulce sidus.
Num, rnea dona, caelum

Possidens‚ in me supera mittis ab arce fulmen?

Votum.

Suavia lacteolae sint somnia virginis; illi
Gratia purpureum spiret in ora decus;

inpleat arguta linguam dulcedine Musa3
Vita verecundam ditet honore viam.

Cogitet, optet, agat salutum qvodcumqve; fideli
Possit amicitia, possit amore frui.
Rideat, exacto laetae dum munere lucis

Cinxerit ambrosium dia corona caput.
K.

 

