m SABRINAE COROLLA.

Βάν δ’ ίμιναι πολεμόνδε θεοί.

Τάρταρε πουλυμέλαθρε, κακῶν άκόρεστ’ ὀδυνάων,

δς μεδέεις γαίης ὑπὸ βένθεσιν, οίά ποτ’ εἶδες

ἤματι τῷ, ὅτε πρῶτά σε οίκιστῆρες ἵκανον,

ἀκοντες· τοὶ γάρ πάρος αἰθέρι ναιετάεσκον

πατρὸς ένὶ μεγάροισι θεῶν, νηπενθέῐ θυμῷ,

παννῆμορ μολπῇσι μέγαν τιμῶντες ἄνακτα.

ἀλλά κακὴν στήθεσσιν ἔπειτ’ ἔρις ἔμβαλε μῆτιν

δαίμονος, δν μετὰ πᾶσιν ἀρίζηλόν ποτ’ ἔθηκεν

οὖρανίωσιν ἄναξ, αὐτῷ γε μὲν οὐκ ἀτάλαντον,

οὐ σθένος, οὐ τιμήν· τό οἱ οὐκέτ’ ἀρ’ ἥνδανε θυμῷ,

ἀλλ’ ἀπάνευθε κιὼν δίους ἐκάλεσσεν ἑταίρους,

οἳ τρίτατόν ῥ’ ἐγένοντο μέρος στρατοῦ οὐρανίοιο·

ήλθον δ’ ἀμφοτέρωθεν ἀολλέες· αὐτὰρ ἐπ’ αὐτοῖς

τεύχεα χρυσείῳ πυρὶ λαμπετόωντα δεδήει·

εὐχετόωντο δ’ ἄνακτος ἐναντίβιον πολεμήσειν,

νήπιοι, οὐδ’ ἐνόησαν όσιρ ὅγε παντὸς ἀρείων.

οὐδ’ ὅγ’ ἄρ’ ἠγνοίησε· φίλον δ’ ἐκαλέσσατ’ ὀπαδόν,

Μίχηλον, φαιδρός διακοσμεῖν ὦκα φάλαγγας

ὑσμίνηνδ ι’έναι· ὁ δὲ θωρήσσεσθαι ἄνωγεν.

οί δ’ ἔσταν στίλβοντες ἐν ἔντεσιν, ὡς ὅτε δύνων

ἠέλιος νεφέλῃσι χέει σέλας έσπερινῇσιν·

στάν δὲ πατρὸς προπάροιθεν ἔῡπόργου μεγάροιο,

δέγμενοι, ὁππότε πέρ σφιν ’Ἀρης ε’πὶ δήιος ἔλθοι.
Οί δ’ ἄρ’ έπεσσεὺονθ ὑπὲρ ἄγκεα ποιήεντα,

οὔρεά τε σκιόεντα, καὶ ὕδατα πολλὰ ῥοάων.

έν δ’ ἀρχὸς κίεν ᾖσι προθυμίῃσι πεποιθώς,

τῷ Σατάνα μὲν ἔπειτ’ ὄνομ’ ἦν, τὸ δὲ πρόσθεν ἐνισπεῖν

οὐ θέμις, οὐδέ τις οἶδε χαμαιγενέων ἀνθρώπων.

ὡς δ’ ὅτε κῦμ’ ἐπέχησιν ἀτέρμονα νῶτα θαλάσσης

ἐρχόμενον πόντοιο, μένος δέ οἱ οὐκ ἐπιεικτόν,

 

