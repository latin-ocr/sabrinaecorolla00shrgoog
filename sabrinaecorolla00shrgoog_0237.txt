SABRINAE COROLLA. 2⁰³

Dulces Redime.

Redi, redi nunc; redditur sol imbribus peractis.

Ut lampas ignibus novis redintegrata flagrat,

Sic dissipatis nubibus fugax redit voluptas.

Ut, inter imbres qvi cadit, novus resurgit annus
Veris vocante florei canore, sic redi tu,

Qvem mile flerant lacrumae, vocantque mile linguae.

Redi, redi nunc, ut redit sol imbribus fugatis.
K.

Musa vetat mori.

Ten’ licet aestivae componere, vita, diei?
At tu temperie candidiore nites.
Maii deliciae flores rapiuntur ab Euris,
Et spatie aestati sors dedit arcta nimis.
Interdum nimio Titan fulgore calescit,
Aureus interdum delicit oris honor.
Pulcraqve nunc rerum vicibus, nunc turbine feti
Omnia mutantur, nec, velut ante, placent.
Sed tibi qvod pulcri est nullo defecerit aevo 3
Luce neqve aestatis destituere tuae.

N unqvam vane suis te Mors adscripserit umbris,
Sed tuus aeterno carmine crescet honos.

Dum spirant homines, oculi dum cernere possunt,
Vivit teqve vetat nostra Camena mori.

K.

 

