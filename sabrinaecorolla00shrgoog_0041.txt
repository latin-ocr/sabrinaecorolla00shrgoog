SABRINAE COROLLA.

Bellum Caeleste.

Protenus incestos atrae se noctis in hostes

Coniicit instar babens, ardescentumqve rotarum

Vi tremit cx imis radicibus ignifer aether.

Unius inconcussa suo stat robore sedes

Ipsa Dei. Tanto ruit inpete et ilicet hostem
Adsequitur, dextraqve tonitrua vindice circum
Innumero vibrat numero, praemissaque tela
Torqvet agens ante atqve infigit corde sub alto
Pestes. Adtoniti cessant obsistere, cessat

Robur, et e manibus procumbit inutile ferrum.
Scuta super galeasqve simul galeataqve regum
Magnanimumqve ducum pergit capita ire iacentum.
Qvam vellent iterum, diis tutamen ab iris,
Montibus urgeri: sed utrimqve haud secius urget
Tempestas telorum ac ferreus ingruit imber.
Qvattuor hunc formae emittunt totidem ora ferentes,
Qvaeqve suis distincta oculis, pariterque rotarum
Innumeris distincta oculis animataqve virtus.

Sed cunctos mens una regit, sed lumina flammis
Singula fulmineis rutilant, unde emicat ignis
Exitioqve uno sceleratorum agmina miscet.

Vis exusta perit, solitus vigor ossa reliquit,
Spemqve animumque simul disiectaqve robora ponunt.
Sed neqve dimidias vires exercet, ct ignem

Lapsu inhibet medi03 neqve enim rescindere ad unum,
Sed penitus toto voluit convellere caelo.

Ille solo levat eversos3 qvalesqve caprarum

Aut ovium inbelles se conglomerare catervas
Vidimus, adflatos tonitru fugat ante corusco,

Terga premente metu furiisque seqvacibus usqve
Limen ad extremum et crystallina moenia caeli.

 

