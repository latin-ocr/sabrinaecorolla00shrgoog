sauuiuau COROLLA.

Venatio.

Nunc, Ο magnanimi iuvenes, effundite habenas,
Subdite calcar eqvo, crepitans torqvete flagellum:
Venturi impavidos rapiat delira voluptas.

Saxa per et colles et per loca saeva periclis
Currimus: at fortes mens nunqvam deficit aeqva.
Frustra vorticibus spumans exaestuat amnis;

Sub pedibus frustra pandunt Acheronta lacunae.
Difficiles scopulos, ubi pastor lubricus errat
Talipedans omniqve moras in vimine nectit,

Nos super bos impune volamus: iamqve deorsum
Praecipitamur‚ ut in praedam Iovis incidit ales;
Iamqve per adversum collem iactamur eundo
Aerii: pedibus celer inpetus addidit alas.

Qvalis ubi hiberno in pelago nunc prona carina
Decurrit latera undarum, nunc emicat alte
Insultatqve vadis eqvitans ridetqve procellam.

Qvo ferimur? Quo nos rapiens venaticus error
Decipit? Ut gramen detonsum radit hirundo,
Sic levi cursu nos mollia verrimus arva,

Sed citiore fuga Ruit undique fida canum vis;
Iamqve catervatim ad primum concurritur agmen,
Tum sese explicuit legio, fusisqve per agros

Itur in obliqvos orbes: fit murmur3 euntes

Ore tonant patulo. Qvales ubi in aethere cursum
Sollemnem fecere grues: petulantibus alis
Diversae variant speciem3 clangore volantum

Nubes insonuere repercussaeqve reclamant
Τ S. Ε.

 

