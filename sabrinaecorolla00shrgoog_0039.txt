snuuluau COROLLA.

Flumen Natale.

Rivule‚ qvo memini puerum me saepe lavari,
Purior electro splendidiorque vitro,

Tu sine montanis torrentibus et sine saxis
Curris inoffensas lubrica lympha vias3

Te primos latices de matre palude trahentem
Dulcibus inlecebris daedalus error agit,

Aut ubi betullae frondet nemus, aut ubi pinus,
Septave pensilibus luxuriosa rosis.

Sic semper tibi riparum per amoena vireta
Mile boves passim, mile vagentur oves:

Et tibi non desint nymphae ad mulctrale canentes,
Laetaqve postorum vallis arundinibus:

Et te prisea fides et nescia fallere virtus
Et labor adsiduo sole perustus amet,

Cordaqve coniurata virum dextraeqve paratae
Custodire, qvibus iure fruuntur, opes.

--——-—-————---

Vesper.

Cara mihi redeunt moriturae tempora lueis,
Quom radii in tacitas dissoluuntur aqvas3
Somnia tum lapsos reddunt mihi dulcia soles,

Teqve memor cupido pectore, vita, seqvor.

Qvodqve tremit longo dum conspicor ordine lumen,
Levis ubi Hesperiis ignibus unda rubet,
Mens avet aurato vestigia ponere tractu,
Transqve vias solis rapta qviete frui.
K.

 

