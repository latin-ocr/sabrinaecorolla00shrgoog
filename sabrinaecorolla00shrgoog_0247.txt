SABRINAE COROLLA. 213

Scottum Monacense.

Si quae rura tuas, flumen amabile,
Lympbas despiciunt, si domino mibi
Parerent iuga prima
Solis luce tepentia 3

Consors hic teneris pluruma vitibus
Ulmus propter aqvam surgeret, aureis
Ferrcnt dulcia colles
Bacchi munera poculis:

Sub myrto recubans laeta sodalium
Festa luce cohors cantubus et mero
ι Serae noctis in umbras

Mecum gaudia ducerent.

Ut qvae puniceo sidere flumina
Inlustrata rubent, sic qvoqve currerent
Plenis usqve fragrantes
Nostri deliciis scyphi:

Nunqvam corda dolor tangeret uvida,
Nee tristes animos hinc neqve sobrios
Nox dimitteret unqvam:
Nam vino fugiunt mala,

Nec tu cum sociis, Liber, Amoribus
Hic propter patrii murmura fluminis
Nescis condere felix

ln terris nemus Elysi.
E. Η. G.

-—-———-—-

Epitaphium Plurumorom commune.

Vir situ’st in hoc sepulcro septuagenarius:
Natus est, odit, bibit, dormivit, obiit deniqvc.

K.

 

