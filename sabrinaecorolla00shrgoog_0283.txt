SABRINAE COROLLA.

Annus.

Annum qvom varia dispositum vice
Mirabar cupido lumine parvulus,
Sponderi mihi visa est
Aeterni series boni.

Ver caeli cecinit gaudia3 non Canis
Aestatis roseum praeripuit decus;
Nec sol ipse rogatas
Invidit foliis moras.

Venerunt Charites quattuor et vice
Discessere cita: sed puero breves
Saltus inter amoris
Pignus qvaeqve tulit suum.

Ut versa est species! Ut rapidum seqvor
Annum vix oculis deficientibus!
Pallet, praeterit omnis
Subsidens tenebris color.

Auctumnaie iubar qvid morer, aut opes

Vernae, aut hiemis concilia et choros?
Nil Octobribus horis
Maiae, nil brevior dies

Longo discrepat. Ο pars melior mei,
Qvo te terra beat munere, qvo cibo
Pascit? Num fugitivi
Menses te dominam vocant?
1( x

 

